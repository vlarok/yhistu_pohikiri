Tööstuse 52C hooneühistu
PÕHIKIRI
1. ÜLDSÄTTED
1.1. Hooneühistu ärinimi on Tööstuse 52C hooneühistu (edaspidi "ühistu").
1.2. Ühistu asukoht on Tallinn.
1.3. Ühistu on garaažiomanike tulundusühistu. Tema tegevuse eesmärk on toetada ja soodustada oma liikmete majanduslike huve läbi ühise majandustegevuse kinnisasja, asukohaga Tallinn, Tööstuse tn 52C, ning selle osaks oleva hoone omamisel ja valitsemisel, võimaldades hooneühistu liikmetel hoone kindlaksmääratud osade ainukasutust.
1.4. Ühistu juhindub oma tegevuses Eesti Vabariigi seadustest, õigusaktidest,
kodukorrast ja käesolevast põhikirjast.
1.5. Kinnisasi koos selle oluliste osadega kuulub hooneühistule. Hooneühistu võib kinnisasja võõrandada ainult hooneühistu liikmetele mõtteliste osade või korteriomanditena. Sel juhul hooneühistu löpetatakse.
1.6 Oma kohustuste eest vastutab hooneühistu (juriidiline isik). Hooneühistu liikmed
ei vastuta hooneühistu kohustuste eest.
1.7 Hooneühistu majandusaasta algab 01.jaanuaril ja lõpeb 31.detsembril.
2. HOONEÜHISTU LIIKMESUS
2.1. Hooneühistu liige on isik, kellele kuulub ühistule kuuluva hoone osa ainukasutusõigus (ja sellega seotud õigused ja kohustused).
2.2. Liikmeks olekuga kaasnevate õiguste ja kohustuste kogumit nimetatakse likmesuseks. Liikmesus on seotud hoonejaotusplaanis liikmele kasutamiseks kindlaksmääratud omaette kasutamist võimaldava hooneosaga.
2.3. Liikmesused on nummerdatud. Ainukasutuses olevad hooneosad on hoonejaotusplaanil tähistatud numbritega. Ühe jaotusplaanil ühe numbriga tähistatud hooneosaga on seotud üks likmesus. Liikmesuse number on selle liikme ainukasutuses oleva hone osa (garaaziboksi) number.
2.4. Uhele isikule (likmele) võib kuuluda ühistus mitu liikmesust, kui talle kuulub mitme hoonejaotusplaanil eraldi numbriga tähistatud hooneosa ainukasutusõigus.
2.5. Liikmesus võib kuuluda ühiselt mitmele isikule (näiteks abikaasad vöi pärijad), kuid liikmesusest tulenevate õiguste ja kohustuste teostamiseks peabad ühised omanikud määrama endale ühe ühise esindaja.
2.6. Ühistu lige võib hoone osa ainukasutusõiguse ja sellega seotud õigus (likmesuse) võõrandada. Liikmesuse võõrandamise leping peab olema sõlmitud notariaalselt.
2.7. Liikme surma korral läheb liikmesus üle pärijale.
2.8. Liikmesuse võõrandamisel ja pärimisel saab liikmesuse omandaja liikmeks liikmesuse üleminekuga ilma liikmeks vastuvõtmise menetluseta. Liikme õigused ja kohustused tekivad liikmesuse võõrandamise lepingu sõlmimise hetkest, kui lepingus ei ole sätestatud teisiti.
2.9. Liikmel on õigus kasutada teisi isikuid välistavalt hone osa (garaažiboksi), mis on temale kasutamiseks kindlaks määratud hoonejaotusplaanis.
2.10.Liikme ainukasutuses oleva garaažiboksi hulka kuuluvad hooneosad, mida on võimalik eraldi kasutada ja mida saab muuta, kõrvaldada või lisada kinnisasja ning ühisu teise liikme õigusi kahjustamata või hoone välist kuju muutmata.
2.11.Kinnisasi ehk maatükk ning hoone osad ja seamed, mis on vajalikud hoone püsimiseks (näiteks välis-ja siseseinad, katus), ohutuse tagamiseks voi ühiseks kasutamiseks, on liikmete ühiskasutuses. Nimetatud osad on liikmete ühiskasutuses ka siis, kui need asuvad hooneühistu liikme ainukasutuses oleva hoonose piires.
2.12.Hoonejaotusplaan on põhikirja lisa. Hoonejaotusplaani muutmiseks on vaja nende isikute nõusolekut, kelle õigusi muutmine kahjustab. Kahjustatud isikuteks on eelkõige ühistu liikmed, kelle ainukasutuses oleva hooneosa piire hoonejaotusplaani muutmise tõttu muudetakse. Muus osas toimub hoonejaotusplaani kui põhikirja osa muutmine põhikirja muutmist reguleerivate  sätete kohaselt.
2.13. Ühistu liikmeks saamise päevast arvates ühe kuu jooksul kohustub ühistu juhatus andma uuele liikmele (vöi tema esindajale) allkirja vastu ärakirja ühistu põhikirjast. Pärast juhatuselt põhikirja saamist ei saa liige kasutada vastuväidet, et ta ei teadlik põhikirja sisust.
3. ÜHISTU LIIKME ÕIGUSED JA KOHUSTUSED
3.1. Ühistu liikmel on õigus anda tema ainukasutuses olev hooneosa (garaažiboks) üürile. Uürileandmisest ja lepingu tähtajast peab lige juhatust ühe nädala jooksul arvates üürile andmisest kirjalikult teavitama. Liikmemaks nõuetekohase tasumise ees vastutab ühistu ees ühistu liige, kes tema ainukasutuses oleva hooneosa üürile andis.
3.2. Liikme ainukasutses oleva hooneosa piires jäävate hoone konstruktsioonide ja tehnosüsteemide (elektrijuhtmed, aknad) ümberehitamiseks, vahetamiseks ja muutmiseks on lige kohustatud eelnevalt taotlema ühistu juhatuse kirjalikku nõusolekut. Nõusoleku taotlemiseks tuleb juhatusel esitada kavandatavate  tööde detailne kirjeldus. Juhatu võib nõuda loa taotlejalt parem arusaadavuse huvides kavatatu kohta joonise esitamist.
3.3. Punktis 3.2 nimetatud muudatuste tegemisel ja juhatuse poolt loa andmisel tuleb lähtuda  üldkoosoleku poolt kehtestatud ümberehituste tegemise eeskirjast.
3.4. Liikmel ei ole õigust nõuda ühistult tema ainukasutuses oleva garaažiboksi ja selle hulka kuuluvate punktis 2.10 nimetatud hooneosade remontimiseks või parendamiseks tehtud kulutuste hüvitamist.
3.5. Punktis 2.11 nimetatud hoone osade ja seadmete korrashoiu ja remondi korraldab ühistu omal kulul. Ühistu liikmel on õigus nõuda ühistult punktis 2.11 nimetatud hoone osade ja seadmete säilimiseks ja korrashoiuks tehtud vajalike ja mõistlike kulutuste hüvitamist, kui kulutuste tegemine oli seoses avarii või avariiohuga möödapääsmatu ning lige oli enne kulutuste tegemist ühistu juhatust teavitanud kulutuste tegemise vajadusest. Kulude hüvitamist on õigus nõuda ka juhul, kui ettenägematu avarii tõttu ei olnud kulutuste tegemise vajadust võimalik juhatusele eelnevalt teatada.
3.6 Ühistu liige on kohustatud:
3.6.1 hoidma korras ainukasutuses olevat hooneosa ning seda hooneosa ja ühiskasutuses olevaid kinnisasja osi kasutades hoiduma tegevusest, mille toime ühistu teistele liikmetele ületab tavakasutusest tekkivad mõjud;
3.6.2 taluma mõjusid, mis jäävad käesoleva lõike punktis 3.6.1 nimetatud piiridesse;
 3.6.3 võimaldama ainukasutuses olevat hooneosa kasutada teistel isikutel, kui see on vajalik ühiskasutuses olevate hooneosade korrashoiuks. Seetõttu tekkinud kahju tuleb liikmetele hüvitada;
3.6.4 tasuma liikmemakse käesoleva põhikirja punktis 5 kindlaksmääratud ulatuses;
3.6.5 tagama, et tema perekonnaliikmed ja teised liikme ainukasutuses olevat hooneosa kasutavad isikud järgivad käesoleva põhikirja punktis 3:6 sätestatut;
3.6.6 kas isiklikult või kolmanda isiku kaudu vôtma osa töödest, mida kinnistul tehakse üldkoosoleku või juhatuse otsuse kohaselt. Ühistu liige on kohustatud tasuma ühistule makstavate ühe-ja mitmekordsete maksete (sh. liikmemaks) tasumisega viivitamise eest viivist 0,07 % viivitatud summalt päevas.
3.7 Ühistu liikmele võrreldes teiste ühistu liikmetega suuremate või täiendavate kohustuste panku üle otsustab üldkoosolek. Liikmele lisakohustuste määramiseks on vajalik tema kirjalik nõusolek.
3.8 Ühistu liikmetele täiendavate rahaliste ja mitterahaliste, nt. tööde tegemise, kohustuste paneku üle otsustab üldkoosolek. Lisakohustuse määramise otsus on vastu võetud, kui selle poolt hääletas 2/3 koosolekul osalenud liikmetest. Rahaliste lisakohustuste puhul kehtib punktis 5.3 sätestatud klausel.
4. LIIKMESUSE VÕÕRANDAMISE KOHUSTUS
4.1 Kui hooneühistu liige on korduvalt rikkunud ühistu või ühistu teise liikme suhtes oma kohustusi ja kui ühistu liikmed ei pea tema ühistusse kuulumist enam võimalikuks, võivad nad nõuda, et ta oma liikmelisuse võõrandab.
4.2 Võõrandamisenõude võib eelkõige esitada, kui hooneühistu liige:
4.21 on korduvalt jätnud täitmata käesoleva põhikirja punktis 3 loetletud kohustused;
4.2.2 on liikmemaksu tasumisega viivitanud üle kolme kuu;
4.2.3 häirib oma tegevusega oluliselt hooneühistu teisi liikmeid nende ainukasutuses
olevate hooneosade kasutamisel.
4.3 Käesoleva pôhikirja punktis 4.2 nimetatud nude esitamise otsustab üldkoosolek
4.4 Käesoleva pôhikirja punktis 4.2 sätestatud ei saa välistada ega pirata.
4.5 Kui kohustust rikkunud ühistu lige oma liikmelisust ei võõranda, otsustab võõrandamise kohus ühistu või või vähemalt ühe ühistu liikme hagi alusel. Otsust tehes lähtub kohus muu hulgas võõrandamise nõude aluseks olevatest asjaoludest.
4.6. Hooneühistu või hooneühistu liige võib nõuda kohtuotsuse täitmist vastavalt täitemenetluse sätetele.
5. OSAMAKS, LIIKMEMAKS JA LIIKMEMAKSUMÄÄR
5.1 Uhistu osakapitali minimum on 40 000 krooni.
5.2 Liikmeks astumisel tuleb hiljemalt ühe aasta jooksul arvates liikmeks saamise päevast tasuda ühistule osamaks, mille suurus on 500 (viissada) krooni. Osamakse tasutakse ühistu arveldusarvele. Liikmesuse võõrandamise ja pärimise korral osamaksu tasuda ei tule.
5.3 Osamaksu võib tasuda mitterahalise sissemaksena. Asutajaliikmete osamaksuks loetakse olemasoleva garaažiboksi väärtus.
5.4 Mitterahalise sissemakse ese peab olema ühistule vajalik või kasutoov. Juhatusel on õugus keelduda mitterahalise sissemakse vastuvõtmisest ning nõuda osamaksu tasumist rahas, kui liikmeks astuja poolt pakutav mitterahalise sissemakse ese ei vasta käesoleva punkti esimeses lauses nimetatud kriteeriumidele.
5.5 Mitterahalist sissemakset hindab juhatus. Juhatus võib mitterahalise sissemakse eseme hindamiseks tellida eksperthinnangu vastava ala eksperdilt. Mitterahalise sissemakse hindamise kohta vormistatakse kirjalik akt, kus näidatakse ära, millel hindamine põhines. Mitterahalise sissemakse ühistule üleandmiseks sõlmitakse liikmeks astuja ja juhatuse vahel lihtkirjalik leping, kui seaduses ei sätestatud rangemat vorminõuet.
5.6 Ühistust väljaastumise korral lahkuvale likmele tema poolt tasutud osamaksu ei tagastata.
5.7 Liikmemaksu kogutakse üldkasutuses olevate kinnisasja osade korrashoiu ja valitsemisega seotud kulutuste katmiseks. Nimetatud kulutused määratakse kindlaks üldkoosoleku otsusega. Ühistu liige ei ole kohustatud hüvitama kulutustest suuremaid kulutusi, millega ta üldkoosolekul, kus kuulutuste kohta otsus vastu võetud, ei nõustunud.
5.8 Ühistu liige maksab liikmemaksu vastavalt liikmemaksumäärale. Liikmemaksu arvestamise ja tasumise täpsem kord kehtestatakse üldkoosoleku otsusega.
5.9 Liikmemaksumäär ühe liikmesuse kohta sõltub liikme ainukasutuses oleva hooneosa (garaažiboksi) pindalast: liikmemaksumäär on murdarv (väljendatuna hariliku murruna), mille lugejaks on liikme ainukasutuses oleva hooneosa pindala ning nimetajaks on terve hoone üldpindala. Liikmemaksumäärade summa on 1.
6. ÜHISTU TEGEVUSE JUHTIMINE
6.1 Hooneühistu juhtorganiks on üldkoosolek, juhatus a revisjonikomisjon.
6.2 Üldkoosolek on ühistu kõrgeim organ.
6.3 Üldkoosolek on korraline või erakorraline.
6.4 Korraline üldkoosolek toimub üks kord aastas. Juhatus kutsub korralise
üldkoosoleku kokku majandusaasta aruande kinnitamiseks kolme kuu jooksul
majandusaasta lõppemisest arvates.
6.5 Juhatus saadab üldkoosoleku toimumise teate köigile liikmetele vähemalt kaks nädalat enne koosoleku toimumist. Teade saadetakse lihtkirjaga liikmete nimekirja kantud aadressil. Liikme eelneval kirjalikul nõusolekul võib koosoleku toimumise teate saata tema poolt teatatud e-posti aadressile.
6.6 Teates tuleb ära näidata üldkoosoleku läbiviimise aeg, koht ja päevakord, samuti muud koosolekuga seonduvalt tähtsust omavad asjaolud. Kui üldkoosolekul muudetakse põhikirja, tuleb teates näidata kavandatud muudatuste olemus. Majandusaasta aruande ja majanduskava kinnitamise üldkoosoleku teates tuleb ära näidata, kus ja millistel kellaaegadel on võimalik majandusaasta aruande ja majanduskavaga tutvuda.
6.7 Küsimustes, mida ei ole üldkoosoleku kokkukutsumise teates näidatud, ei või üldkoosoleku otsuseid vastu võtta, välja arvatud juhul, kui üldkoosolekul on esindatud kõik ühistu liikmed.
6.8 Igal ühistu liikmel on üldkoosolekul üks hääl. Kui ühe hooneosa liikmesus kuulub mitmele isikule (ühine omand) ühiselt, on neil üldkoosolekul kokku 1 hääl. Kui ühele isikule kuulub mitme hooneosa ainukasutusõigus, on tal üldkoosolekul iga hooneosa kohta 1 hääl.
6.9 Üldkoosolek võib vastu vôtta otsuseid, kui esindatud on üle poole ühistu liikmetest. Põhikirja muutmise ja lisakohustuste määramise otsus on vastu võetud, kui selle poolt hääletab vähemalt 2/3 üldkoosolekul esindatud ühistu liikmetest.
6.10 Kui üks liikmesus kuulub üheaegselt mitmele isikule (ühine omand), arvestatakse kvoorumi arvestamisel ühiseid omanikke ühe liikmena
6.11 Ühistu liige ei vòi hääletada, kui otsustatakse tema või tema abikaasa, õe, venna, lapse vôi vanemaga lepingu sõlmimise või nimetatute vastu nõude esitamise üle. Kvoorumi arvestamisel ei arvestata sel juhul ühistu liiget, kellega seotud küsimuste üle otsustatakse.
6.12 Üldkoosoleku protokolli lisana koostatakse osalevate liikmete nimekiri, millesse kantakse üldkoosolekul osalevate liikmete nimi, esindaja puhul ka tema nimi. Nimekirjale kirjutavad alla koosoleku juhataja ja protokollija, samuti ka iga üldkoosolekul osalenud liige või tema esindaja.
6.13 Üldkoosoleku pädevuses on:
1) põhikirja (sh. hoonejaotusplaani) muutmine;
2) juhatuse liikmete ja revidendi valimine ja tagasikutsumine;
3) juhatuse liikmetele ja revidendile tasu maksmise ja selle suuruse otsustamine;
4) juhatuse liikme või ühistu liikme vastu vara nôude esitamise, samuti juhatuse
liikmega tehingu tegemise ja tehingutingimuste otsustamine ning selles nõudes või tehingus ühistu esindaja määramine;
5) majandusaasta aruande kinnitamine ja kahjumi jaotamine;
6) majanduskava kinnitamine
7) ühistu ühinemise, jagunemise ja lõpetamise otsustamine;
8) muu ühingu vôi liidu liikmeks astumise otsustamine;
9) ühistule kuuluva kinnisasja vis selle osa võõrandamise ja koormamise üle otsustamine;
10) ühistule varaliste kohustuste võtmine, mille suurus ületab ühe aasta kõikidest liikmemaksudest laekuvat summat;
11) liikmete poolt ühistule kuuluva kinnisasja ja selle osade kasutamise korra, sh. tuleohutuse ja ümberehituste ja parenduste tegemise kohta eeskirjade kehtestamine.
6.14 Hooneühistu igapäevast majandustegevust korraldab ning ühistule kuuluvust kinnisasja valitseb juhatus.
6.15 Juhatus on kuni 5 (vie) liikmeline ja volituste tähtaeg 3 (kolm) aastat.
6.16 Juhatuse liikmed valivad endi hulgast juhatuse esimehe, kes korraldab juhatuse tegevust.
6.17 Juhatus võtab vastu otsuseid koosolekul. Juhatuse koosolekud toimuvad vastavalt vajadusele, kuid mitte harvem kui üks kord kolme kuu jooksul.
6.18 Juhatuse koosoleku kutsub kokku juhatuse esimees. Koosoleku toimumisest tuleb juhatuse liikmele ette teatada vähemalt 7 päeva.
6.19 Juhatus on pädev otsuseid vastu vôtma, kui koosolekul osaleb üle poole juhatuse liikmetest. Otsused võetakse vastu lihthäälteenamusega. Häälte võrdse jagunemise korral on määravaks juhatuse esimehe hääl.
6.20 Juhatuse otsused koos hääletamise tulemusega vormistatakse kirjalikult. Otsusele
kirjutavad alla koosolekul osalenud juhatuse liikmed.
6.21 Juhatuse liikmed vastutavad juhatuse pädevusse kuuluvate otsuste vastuvõtmise või vastuvõetud otsuste täitma jätmise tagajärjel ühistule või selle liikmele tekitatud varalise kahju eest solidaarselt.
6.22 Ühistu kontrollorgan on revisjonikomisjon.
6.23 Revisjonikomisjon nimetatakse kolmeks majandusaastaks.
6.24 Revisjonikomisjonis ei voi olla juhatuse lige ega raamatupidaja, samuti nende abikaasa, lapsed, õed, vennad ega vanemad. Revisjonikomisjoni liige ei pea olema ühistu liige.
6.25 Revisjonikomisjonil on õigus kontrollida ühistule kuuluvaid arveldusarveid, raamatupidamisdokumente, lepinguid ning nõuda juhatuselt suulisi ja kirjalikke selgitusi.
6.26 Ühistu juhatus koostab majandusaastaks majanduskava, milles sisalduvad järgmised andmed
1) ülevaade hooneühistule kuuluva kinnisasja ja selle osaks olevate hoonete seisukorrast;
2) ülevaade kinnisasja ja selle osaks olevate hoonete korrashoiuks ja valitsemiseks kavandavatest toimingutest;
3) ülevaade kinnisasja ja selle osaks olevate hoonete korrashoiuks ja-valitsemiseks. sõlmitavatest lepingutest;
4) kinnisasja valitsemiseks kavandatavad sissetulekud ja väljaminekud;
5) hooneühistu liikme kohustused kinnisasja valitsemiskulude kandmisel vastavalt liikmemaksumäärale.
6.27 Hooneühistu majandusaasta majanduskava kinnitab üldkoosolek. Majanduskava esitatakse üldkoosolekule kinnitamiseks 3 kuu jooksul arvates majandusaasta
algusest.
6.28 Juhatus esitab 3 kuu jooksul arvates majandusaasta algusest üldkoosolekule kinnitamiseks lõppenud majandusaasta raamatupidamise aastaaruande ja tegevusaruande
(majandusaasta aruanne). Aruandele tuleb lisada revisjonikomisjoni arvamus.
7. HOONEÜHISTU TEGEVUSE LÕPETAMINE JA VARA JAOTAMINE
7.1. Hooneühistu lõpetamise otsus on vastu võetud, kui selle poolt hääletavad kõik
hooneühistu liikmed. Ühistu lõpetamisel osamaksud tagastatakse.
7.2. Ühistu tegevuse lõpetamisel jagatakse pärast võlausaldajate nõuete rahuldamist järele jäänud ühistu vara liikmete vahel vastavalt likvideerijate poolt koostatud varajaotusplaanile.
